Title: Stop LGBTI-fòbia a l'esport
Date: 2020-02-27 00:01
Category: LGBTI
Author: La Crida
Tags: LGBTI
Summary: Commemorem el dia mundial contra l’LGBTI-fòbia a l’esport

Des de la Crida volem contribuir tant com puguem a la lluita per l’alliberament sexual i de gènere. Volem un poble on les persones LGBTI puguin viure sense discriminacions, en llibertat i amb igualtat real. Per això des que vam néixer hem anat fent diverses accions per visibilitzar, normalitzar i posar en valor la diversitat també des del municipalisme.

Al llarg d’aquest any seguim i seguirem treballant en aquesta línia, i la primera de les diades anuals que commemorem és el dia mundial contra l’LGBTI-fòbia a l’esport:

<img 
    src="{static}/images/posts/2020/cartell-torneig-lgbti-fobia.webp" 
    alt="drawing" 
    width="300"
/>

A partir de la moció que vam presentar al respecte el 2016 (en podeu llegir aquí la versió final i aquí la primera versió abans de les esmenes dels altres grups), a la qual vam aconseguir sumar l’Ajuntament i tots els grups municipals, es va celebrar aquest dia per primera vegada al nostre poble l’any 2017, i hem seguit fent-ho els anys següents.

Si hi voleu participar, voleu més informació, o teniu qualsevol dubte o suggeriment, podeu contactar-nos a través del formulari que trobareu al final d’aquesta pàgina, així com mitjançant el web i els nostres perfils a les xarxes socials, o també al correu cridapremiadedalt@gmail.com.

Moltes gràcies per la vostra col·laboració per eradicar les discriminacions i lluitar per les llibertats! Entre totes ho podrem tot!

Crida Premià de Dalt