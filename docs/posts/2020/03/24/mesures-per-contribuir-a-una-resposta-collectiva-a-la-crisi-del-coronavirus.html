<!DOCTYPE html>
<html lang="ca_es">

<head>
  <meta charset="utf-8" />
  <link rel="icon" type="image/vnd.microsoft.icon" href="/">
  <link rel="stylesheet" type="text/css" href="//fonts.googleapis.com/css?family=Roboto+Mono">
  <link rel="stylesheet" type="text/css" href="/theme/css/font-awesome.min.css">
  <link rel="stylesheet" type="text/css" href="/theme/css/styles.css">
  <meta name="viewport" content="width=device-width, initial-scale=1.0">
  <meta name="author" content="La Crida">
  <meta name="description" content="Posts and writings by La Crida">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
<meta name="keywords" content="Covid19">

  <title>
    Crida Premià de Dalt
&ndash; Mesures per contribuir a una resposta col·lectiva a la crisi del coronavirus  </title>


</head>

<body>
  <main>
    <header>
    
      <div class="logo">
        <img class="logo-image" src="/theme/images/squared_logo.png" alt="squared_logo">
      </div>
      <div class="title">
        <a href="/">
          CRIDA PREMIÀ DE DALT
        </a>
      </div>
    
    </header>
    <div class="sub-header">
      <div class="links">
          <a href=/><i class=""></i> Inici</a>
          <a href=/tags><i class=""></i> Tags</a>
          <a href=/categories><i class=""></i> Categories</a>
          <a href=/contacte><i class=""></i> Contacte</a>
          <a href=/programa><i class=""></i> Programa</a>
          <a href=/archives.html><i class=""></i> Arxiu</a>
      </div>
    </div>

    <div class="content">

<article>
  <div class="article__title">
    <h1><a href="/posts/2020/03/24/mesures-per-contribuir-a-una-resposta-collectiva-a-la-crisi-del-coronavirus.html">Mesures per contribuir a una resposta col·lectiva a la crisi del coronavirus</a></h1>
  </div>
  <div class="article__meta">
    <p class="article__meta__post-date">Publicat el: dt. 24 març 2020</p>

 Tags:
      <a href="/tag/covid19.html">#Covid19</a>    </p>
  </div>
  <div class="article__text">
    <p>A continuació teniu el comunicat sencer. Per consultar el resum de les mesures, cliqueu <a href="/resum-propostes-de-crida-premia-de-dalt-per-a-una-resposta-social-collectiva-a-la-crisi-del-coronavirus.html">aqui</a>. I a la pàgina principal trobareu els punts més destacats en imatges.</p>
<p>Des de l’inici de la situació generada pel Covid-19, la Crida ha ofert tota la seva col·laboració per una resposta col·lectiva a la crisi sanitària, econòmica i social.</p>
<p>El Grup Municipal de Crida manté des de llavors un contacte continuat amb el govern per fer un seguiment de la situació al municipi i de les actuacions de l’administració local.</p>
<p>Malgrat això, creiem que <strong>cal avançar més per a donar una resposta conjunta</strong> que compti amb tots els agents polítics, socials i cívics i amb tots els veïns i les veïnes del nostre poble.</p>
<p>L’Ajuntament ha començat, ara sí, a connectar les xarxes de voluntariat que es van organitzar des del primer dia amb les persones que necessiten ajuda. Però la resposta serà més àmplia, més ràpida i més compartida si la fem realment entre tots i totes, i si la informació es comparteix i arriba a tothom. És l’única manera <strong>d’assegurar que ningú quedi enrere</strong> en moments complexes com els que estem vivint.</p>
<p>Per tot això, des de Crida demanem la necessària <strong>transmissió continuada de tota la informació</strong> sobre la situació al municipi.</p>
<p>Volem manifestar també que contribuirem a donar un suport ampli a les modificacions pressupostàries que calgui aprovar per a aplicar mesures que garanteixin una <strong>sortida socialment justa</strong> a aquesta crisi.</p>
<p>I en aquest sentit, demanem:</p>
<h3>Mesures institucionals, administratives i comunicatives</h3>
<ul>
<li>Després de la suspensió del Ple de març i de les Juntes de Govern per prevenció, demanem que s’implementin les eines necessàries per fer possible, de manera <strong>telemàtica</strong>, la realització del proper Ple i de totes les sessions extraordinàries que calguin per <strong>debatre i aprovar les mesures necessàries per sortir d’aquesta situació de crisi</strong> de la millor manera possible</li>
</ul>
<p>Aquestes sessions també han de servir per a que la ciutadania torni a tenir veu en les decisions que l’afecten, <strong>permetent a veïns i veïnes fer preguntes i propostes que són encara més necessàries en una situació com l’actual</strong>.</p>
<ul>
<li>
<p><strong>Garantir que arribi a tothom la informació</strong> sobre la situació, les mesures a seguir i els ajuts disponibles, assegurant que arribi de forma efectiva a les persones sense accés a internet o a les xarxes socials, les persones soles i amb poca xarxa de relacions socials i comunitàries, les que no tenen contacte amb serveis socials, o les que puguin tenir dificultats de comprensió per qüestions lingüístiques o cognitives entre d’altres, i especialment a totes aquelles persones en situació de major vulnerabilitat per edat, patologies prèvies o condicions socials i econòmiques.</p>
</li>
<li>
<p><strong>Comptar amb les persones voluntàries</strong> per assegurar que la informació arribi a tots els veïns i les veïnes, i per a totes aquelles altres tasques que puguin fer, garantint les mesures de prevenció i protecció necessàries i facilitant el material necessari.</p>
</li>
<li>
<p><strong>Garantir la finestreta única per a l’atenció, informació i tramitació administrativa necessària</strong>, que funcioni com a única via tant pel que fa als ajuts, mesures i informacions del municipi com les de les altres administracions.</p>
</li>
<li>
<p>Exigir a les altres administracions que vagin més enllà de les mesures aprovades fins ara, reclamant actuacions necessàries com són l’aplicació <strong>de moratòries en el pagament dels lloguers</strong>, la limitació de treballar, excepte per als serveis essencials, per evitar la propagació del virus, i <strong>garantir els drets laborals a totes les treballadores</strong>.</p>
</li>
</ul>
<h3>Mesures socials</h3>
<ul>
<li><strong>Garantir que cap persona pugui quedar sense casa o patir talls de subministraments</strong> per no poder fer front al <strong>pagament del lloguer o de les factures d’aigua, gas, llum, o telèfon i internet</strong>, garantint els ajuts urgents necessaris al respecte, i intervenint per <strong>evitar desnonaments o execucions hipotecàries</strong>.</li>
</ul>
<p>Treballar per la <strong>municipalització</strong> de béns i serveis de primera necessitat com l’aigua, per poder garantir-ne l'abastiment de manera directa i immediata.</p>
<ul>
<li>
<p><strong>Evitar que cap persona quedi fora de l’atenció o mancada de drets per la seva situació administrativa</strong>, garantint l’empadronament de totes les persones que viuen al municipi mitjançant la realització urgent dels tràmits necessaris.</p>
</li>
<li>
<p><strong>Garantir un allotjament amb les mesures preventives necessàries</strong> per a totes les persones que puguin estar o quedar sense llar al municipi.</p>
</li>
<li>
<p>Establir mesures per <strong>mobilitzar habitatges buits</strong>, inclosos pisos turístics, per fer front a una situació d’emergència en què calgui disposar d’allotjaments temporals o definitius, i per a garantir l’habitatge a persones que en quedin sense.</p>
</li>
</ul>
<h3>Mesures econòmiques i laborals</h3>
<ul>
<li>
<p>Establir una <strong>moratòria en el pagament d’impostos i taxes</strong> municipals (IBI, taxes d’escombraries, vehicles, impost d’activitats econòmiques...) per als veïns i les veïnes, petites empreses i autònoms, que hagin patit una reducció dels seus ingressos a causa de la situació originada pel coronavirus i estiguin patint dificultats econòmiques.</p>
</li>
<li>
<p>Establir <strong>línies d’ajut per a persones aturades, assalariades i autònomes, així com per a PIMES i comerços locals</strong> que pateixen dificultats per la situació actual.</p>
</li>
<li>
<p>Assegurar que es garanteixin tots els <strong>drets laborals</strong> dels veïns i veïnes de Premià de Dalt, establint serveis d’<strong>informació, assessorament i mediació</strong>, per a garantir el <strong>pagament de nòmines</strong>, l’aplicació de <strong>mesures de flexibilitat i evitar els acomiadaments</strong>, especialment en el cas d’empreses i autònoms que treballen per a l’administració. En aquests casos, també avançar pagaments per <strong>garantir la liquiditat</strong> a autònoms i petites empreses, i <strong>implementar ajuts</strong> en els casos en que s’han vist suspesos els contractes per causa de força major.</p>
</li>
</ul>
<p>Parar especial atenció a falsos autònoms i contractes irregulars que es puguin donar al municipi, com els casos que han denunciat a nivell global col·lectius com les cambreres de pisos o Kellys, o els repartidors a domicili.</p>
<h3>Mesures sanitàries i de salut pública</h3>
<ul>
<li>
<p>Garantir que tot el <strong>personal sanitari i social</strong> que treballa a Premià de Dalt, ja sigui als consultoris, als serveis socials, de respir i d’atenció domiciliària, o en serveis residencials, així com altres professionals del <strong>sector públic i privat, i persones voluntàries</strong>, que hagin de treballar en contacte proper amb veïns i veïnes, disposin en tot moment dels <strong>Equips de Protecció Individuals</strong> necessaris per evitar la propagació del virus.</p>
</li>
<li>
<p>Disposar d’informació sobre els <strong>centres i establiments privats</strong> d’allotjament temporal o definitiu de persones, per a poder <strong>disposar dels seus espais i recursos residencials, sanitaris o d’altre tipus en cas d’emergència</strong>.</p>
</li>
<li>
<p>Cal <strong>informació completa</strong> sobre les actuacions que es fan i <strong>respondre les preguntes</strong> dels veïns i veïnes sobre, per exemple, quin producte s’està fent servir per la <strong>desinfecció</strong> i a quines persones pot afectar, així com informar amb antelació de la planificació dels llocs i moments en què s’aplicarà.</p>
</li>
</ul>
<p>En el cas concret de la desinfecció, aquest coneixement és necessari per tal de prendre les <strong>mesures adients per a les persones amb sensibilitat química o amb dificultats respiratòries</strong>.</p>
<p>Així mateix, cal <strong>donar la informació que permeti als veïns i les veïnes saber si han d’extremar les precaucions</strong> per haver estat en contacte amb persones o llocs on hi hagi hagut casos confirmats o potencials de coronavirus, o si han d’evitar llocs específics per aquest motiu, i respondre les consultes que es facin en aquest sentit.</p>
<h3>Mesures per a situacions de vulnerabilitat i de risc de violència de gènere</h3>
<ul>
<li>Augmentar els recursos per a <strong>reforçar quan calgui els serveis de teleassistència, ajuts i àpats a domicili, i altres serveis a persones grans i persones en situació de dependència o de major fragilitat o vulnerabilitat</strong>. Garantint així l’atenció social i sanitària i l’atenció a la dependència, una alimentació adequada i saludable, les mesures d’higiene i de neteja necessàries, i mesures d’accessibilitat i de promoció de l’autonomia personal.</li>
</ul>
<p>Garantir també més recursos per reforçar el contacte proactiu i continuat amb aquestes persones a través de la teleassistència, i de trucades o altres mitjans per a les persones que no tenen aquest servei però poden viure també situacions de vulnerabilitat, soledat i aïllament en el context actual.</p>
<ul>
<li>Reforçar també els <strong>serveis educatius i formatius i d’acompanyament a infants i famílies</strong> en aquesta situació excepcional, tenint en compte els <strong>infants amb necessitats específiques</strong>, garantint la possibilitat d’un tractament diferenciat i mesures específiques.</li>
</ul>
<p>Per exemple, facilitant que puguin sortir de casa en cas d’infants amb trastorns de l’espectre autista, TDAH o altres, que presenten una desregulació emocional i alteracions greus de la conducta per estar massa dies tancats a casa.</p>
<ul>
<li>
<p>Destinar recursos a reforçar i ampliar mesures d’informació i atenció a les dones, especialment pel que fa a la <strong>prevenció, detecció i atenció a situacions de violència masclista</strong>, i a allotjaments d’emergència, per l’increment del risc de patir aquestes violències en la situació actual de confinament.</p>
</li>
<li>
<p>Dedicar esforços i recursos a prevenir, detectar i actuar pel que fa a <strong>discriminacions, violències i maltractaments</strong> que el confinament perllongat pot comportar.</p>
</li>
</ul>
<p>Parant especial atenció als maltractaments <strong>a persones grans</strong> que es puguin donar en centres residencials, en l’atenció domiciliària especialment a persones soles o en situació de vulnerabilitat i manca d’autonomia, o en l’àmbit familiar cap a persones grans o cap <strong>als infants</strong>.</p>
<ul>
<li>
<p>Dedicar una atenció especial per part de la policia local o altres agents a <strong>evitar possibles enganys i robatoris a persones grans soles o persones vulnerables</strong>.</p>
</li>
<li>
<p>Oferir proactivament, des de l’Administració, recursos d’<strong>atenció psicològica</strong>, en col·laboració amb professionals i tenint en compte la xarxa de voluntariat, per a ajudar a pal·liar els efectes que la situació de confinament, la malaltia o l’angoixa puguin produir en la població. Difondre la possibilitat de contactar-hi.</p>
</li>
</ul>
<p>Especialment, pel que fa a aquelles persones que puguin resultar més afectades i amb més patiment potencial, per <strong>falta d’autoestima, sentiment de soledat</strong>, situacions viscudes d’assetjament, que es veuen agreujades en situacions de menor contacte i major aïllament físic, social i psicològic.</p>
<p>Parant especial atenció a situacions d’<strong>assetjament</strong> que es poden donar i agreujar de manera telemàtica i a través de les xarxes socials.</p>
  </div>

</article>

    </div>

  </main>
    <footer>
        <div class="social ul-horizontal">
          <ul>
            <li>
              <a href="https://twitter.com/cridapremiadalt" target="_blank" title="twitter">
                <i class="fa fa-twitter-square"></i>
              </a>
            </li>
            <li>
              <a href="https://www.facebook.com/cridapremiadedalt" target="_blank" title="facebook">
                <i class="fa fa-facebook-square"></i>
              </a>
            </li>
            <li>
              <a href="https://www.youtube.com/@cridapremiadedalt" target="_blank" title="youtube">
                <i class="fa fa-youtube-square"></i>
              </a>
            </li>
            <li>
              <a href="https://www.instagram.com/crida.pdd" target="_blank" title="instagram">
                <i class="fa fa-instagram"></i>
              </a>
            </li>
            <li>
              <a href="https://github.com/cridapremiadedalt" target="_blank" title="github">
                <i class="fa fa-github-square"></i>
              </a>
            </li>
            <li>
              <a href="mailto:cridapremiadedalt@gmail.com?subject=Contacte%20Crida%20Premi%C3%A0%20de%20Dalt&body=-" target="_blank" title="email">
                <i class="fa fa-envelope-square"></i>
              </a>
            </li>
          </ul>
        </div>
        <div class="ending-message">
          <p>Troba el codi lliure a <a href="https://github.com/cridapremiadedalt/cridapremiadedalt.github.io">GitHub</a>. El lloc web funciona gràcies a <a href="http://getpelican.com" target="_blank">Pelican</a></p>
        </div>
    </footer>
</body>
</html>