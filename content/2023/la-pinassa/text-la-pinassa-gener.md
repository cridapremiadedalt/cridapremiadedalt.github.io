Title: Mala planificació habitacional: els joves de Premià de Dalt viuen en pobles veïns
Date: 2023-01-27 12:00
Category: Escrits a La Pinassa
Author: La Crida
Tags: Habitatge, Transparència
Summary: És temps de canviar de govern i tenir una nova legislatura amb una gestió més eficaç i sobretot transparent.

L'equip de govern de l'Ajuntament de Premià de Dalt ha mostrat falta de responsabilitat, ja que a data 29 de gener encara no ha sigut aprovat el pressupost de 2023 (el qual han tingut un any per preparar).

A més a més, però no és cap novetat, estan ignorant la ciutadania i els altres grups de l'oposició en el procés de presa de decisions.
És temps de canviar de govern i tenir una nova legislatura amb una gestió més eficaç i sobretot transparent.

Pel que fa a l'habitatge, per una mala planificació dels darrers 40 anys ens trobem on ens trobem, els nostres joves vivint a pobles veïns.
I com sempre passa en governs de dretes, tots els problemes se solucionen amb creixement (amb el consum energètic i de recursos que això comporta). Abocant a un problema més gran a les properes generacions.

En lloc d'iniciar noves urbanitzacions, proposem aprofitar el que ja tenim i optimitzar-lo, com per exemple, revisant i millorant les promocions existents per incorporar-les al parc públic. I per a acabar, no creiem que amb l'excusa de construir habitatge públic ens colin la construcció d'encara més parc privat, deixant sense capacitat a l'administració per a regular els preus mitjançant l'oferta pública.

Tot i això, l'arribada del nou regidor Víctor Pérez, ens aportarà noves idees i ganes per a tancar amb èxit aquesta legislatura i preparar la propera!

Segueix-nos a: Twitter: @cridapremiadalt i Instagram: @crida.pdd
